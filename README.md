# Υποχρεωτική Εργασία Πληροφοριακά Συστήματα Εαρινό Εξάμηνο 2023-2024
## Όνομα Φοιτητή και Α.Μ.
Παναγιώτης Λευθεριώτης Ε19084

## Επικοινωνία
[p.leftheriotis@gmail.com](mailto:p.leftheriotis@gmail.com)

## Περιεχόμενα
- [Επιπλέον Παραδοχές](#Επιπλέον_Παραδοχές)
- [Τεχνολογίες που χρησιμοποιήθηκαν](#Τεχνολογίες_που_χρησιμοποιήθηκαν)
- [Περιγραφή των αρχείων](#Περιγραφή_των_αρχείων)
- [Τρόπος Εκτέλεσης](#Τρόπος_Εκτέλεσης)
- [Τρόπος Χρήσης](#Τρόπος_Χρήσης)
- [Αναφορές](#Αναφορές)

## Επιπλέον Παραδοχές
- Όλες οι φόρμες όπου ο χρήστης καλείται να βάλει στοιχεία, έχουν τους απαραίτητους ελέγχους για την εγκυρότητα των στοιχείων.

## Τεχνολογίες που χρησιμοποιήθηκαν
- Flask: Tο framework που χρησιμοποιήθηκε για την δημιουργία του REST API Server.

- Python: H γλώσσα προγραμματισμού που χρησιμοποιήθηκε για την δημιουργία του Server.

- Docker: Mία πλατφόρμα που επιτρέπει το containerization της εφαρμογής ώστε να είναι κλιμακώσιμη.

- MongoDB: H NoSQL βάση δεδομένων που χρησιμοποιήθηκε για την αποθήκευση των δεδομένων της εφαρμογής.

- Pymongo: Mία βιβλιοθήκη της python που επιτρέπει την αλληλεπίδραση του Flask Server με την
MongoDB βάση δεδομένων.

- HTML: Γλώσσα προγραμματισμού για την δομή των ιστοσελιδών.

- Jinja: Γλώσσα προγραμματισμού για την δημιουργία template στις HTML ιστοσελίδες με τη χρήση της Python στο Flask.

- YAML (YML): Μορφή αρχείου που χρησιμοποιείται για την περιγραφή και τη διαμόρφωση των containers του Docker.

## Περιγραφή των αρχείων
- server.py: Το αρχείο αυτό είναι ο σέρβερ της Flask εφαρμογής, την συνδέει με την βάση δεδομένων MongoDB και περιέχει τα routes για όλες τις λειτουργίες της εφαρμογής όπως η εγγραφή των χρηστών, η δημιουργία λογαριασμού ιατρού και η κράτηση ραντεβού.

- requirements.txt: Περιέχει όλες τις απαραίτητες βιβλιοθήκες και τις συγκεκριμένες εκδόσεις τους που χρησιμοποιεί η εφαρμογή για να λειτουργίσει. Το συγκεκριμένο αρχείο το χρησιμοποιεί το αρχείο Dockerfile για να εγκαταστήσει τις αντίστοιχες βιβλιοθήκες κατά την δημιουργία των containers.

- Dockerfile: Το Dockerfile είναι ένα αρχείο που περιέχει τις οδηγίες για τη δημιουργία ενός Docker Image του Server. Μέσω του Dockerfile εγκαθιστώνται οι απαραίτητες βιβλιοθήκες και εξαρτήσεις για την εκτέλεση της εφαρμογής.

- docker-compose.yml: Το αρχείο αυτό χρησιμοποιείται για την διαχείρηση πολλών containers, συγκεκριμένα του container με την βάση MongoDB και του container με τον API Server. Περιγράφει την δομή των container και διευκολύνει την δημιουργία και εκτέλεσή τους.

- Φάκελος templates: Ο φάκελος περιέχει τα HTML templates που χρησιμοποιούνται για την διεπαφή της εφαρμογής. Αυτά περιέχουν κώδικα Jinja για την δυναμική παραγωγή περιεχομένου στις σελίδες ανάλογα με τα δεδομένα στην βάση της εφαρμογής.

- Φάκελος data: Ο φάκελος data δημιουργείται αυτόματα σύμφωνα με το docker-compose.yml κατά την πρώτη δημιουργία των containers και περιέχει τα δεδομένα της βάσης MongoDB για να διασφαλιστεί η διατήρησή τους ακόμα και αν τα containers διαγραφούν.

- Φάκελος screenshots: Περιέχει screenshots από την εφαρμογή που χρησιμοποιούνται στο README.md .

- README.md: Το αρχείο αυτό περιγράφει την εφαρμογή και τις λειτουργίες της.

## Τρόπος Εκτέλεσης
Για την εκτέλεση του συστήματος:
1) Εγκαταθιστούμε το Docker.

2) Κατεβάζουμε τον φάκελο Hospital.

3) Σε ένα cmd στο path του φακέλου Hospital εκτελούμε την εντολή "docker-compose build" για να δημιουργηθούν τα containers του συστήματος.

4) Μετά εκτελούμε την εντολή "docker-compose up" και μόλις τελειώσει η διαδικασία το σύστημά μας θα είναι ενεργό.

5) Για να αποκτήσουμε πρόσβαση στην εφαρμογή πρέπει στον browser μας να πάμε στην localhost διεύθυνση δηλαδή στο http://localhost:5000.

6) Για να απενεργοποιήσουμε το σύστημα εκτελούμε την εντολή "docker-compose down".

## Τρόπος Χρήσης
Για να χρησιμοποιήσουμε την εφαρμογή εφόσον έχουμε ενεργοποιήσει τα containers πρέπει στον browser μας να πάμε στην localhost διεύθυνση δηλαδή στο http://localhost:5000. Η πρώτη οθόνη που βλέπουμε είναι η οθόνη εγγραφής νέου χρήστη-ασθενή.

### Ως ασθενής:
1) Εγγραφή στο σύστημα: Μπορούμε να συμπληρώσουμε τα πεδία με τις κατάλληλες πληροφορίες για να εγγραφούμε στο σύστημα. 

    <img src="screenshots/signup.png" alt="Δημιουργία λογαριασμού" width="300">

2) Πλοήγηση στην εφαρμογή: Αφού εγγραφούμε στο σύστημα μεταφερόμαστε στην αρχική οθόνη του ασθενή. Εκεί βλέπουμε τις επιλογές για να πλοηγηθούμε στην εφαρμογή.

    <img src="screenshots/patient_home.png" alt="Αρχική οθόνη ασθενή" width="300">

3) Κράτηση ραντεβού: Για να κλείσουμε ένα ραντεβού πρέπει να πατήσουμε το link "Book an appointment" που θα μας μεταφέρει στην αντίστοιχη οθόνη για να κάνουμε μία κράτηση. Εκεί πρέπει να συμπληρώσουμε τα πεδία με την ημερομηνία και ώρα που θέλουμε, την ειδικότητα του ιατρού που χρειαζόμαστε και τον λόγο για την κράτηση του ραντεβού. Μετά πατάμε το κουμπί "Book Appointment" και θα εμφανίστεί αντίστοιχο μήνυμα αν η κράτηση γίνει επιτυχώς ή όχι.

    <img src="screenshots/book_appointment.png" alt="Κράτηση Ραντεβού" width="400">

4) Προβολή μελλοντικών ραντεβού: Για να δούμε τα μελλοντικά μας ραντεβού πρέπει να πατήσουμε το link "View appointments" που θα μας μεταφέρει στην αντίστοιχη οθόνη. Εκεί θα εμφανιστούν όλα τα μελλοντικά ραντεβού που έχουμε κάνει κράτηση. Αν θέλουμε να δούμε περισσότερες πληροφορίες για ένα συγκεκριμένο μελλοντικό ραντεβού αρκεί να πατήσουμε το κουμπί "View Details" και θα μεταφερθούμε στην αντίστοιχη οθόνη. Επίσης, μπορούμε να πάμε πίσω στην αρχική οθόνη πατώντας το κουμπί "Go Back Home"

    <img src="screenshots/view_appointments.png" alt="Προβολή μελλοντικών ραντεβού" width="400">

5) Προβολή ενός μελλοντικού ραντεβού: Αφού πατήσουμε το κουμπί "View Details" στο ραντεβού που μας ενδιαφέρει από την προηγούμενη οθόνη, μπορούμε να δούμε λεπτομέριες του συγκεκριμένου ραντεβού που επιλέξαμε. Σε αυτή την οθόνη μπορούμε να ακηρώσουμε το συγκεκριμένο ραντεβού πατώντας το κουμπί "Cancel Appointment", να πάμε πίσω στην οθόνη που περιέχει όλα τα μελλοντικά ραντεβού πατώντας το κουμπί "View all future Appointments" και να πάμε στην αρχική οθόνη πατώντας το κουμπί "Back to Home".

    <img src="screenshots/view_appointment_details.png" alt="Προβολή ενός μελλοντικού ραντεβού" width="300">

6) Αποσύνδεση χρήστη: Για να αποσυνδεθούμε από τον λογαριασμό μας αρκεί να πατήσουμε το Link "Logout" στην αρχική οθόνη.

7) Σύνδεση σε ήδη υπάρχων λογαριασμό: Αν έχουμε ήδη λογαριασμό στο σύστημα μπορούμε να πάμε στην οθόνη σύνδεσης πατώντας το link "Login here" όπως φαίνεται στην οθόνη εγγραφής στο σύστημα. Μετά θα μεταφερθούμε στην οθόνη σύνδεσης όπως φαίνεται παρακάτω που μας ζητείται να βάλουμε το σωστό username και κωδικό για την σύνδεση μας στον λογαριασμό μας. Σε περίπτωση που είμαστε στην σελίδα σύνδεσης σε λογαριασμό και εμείς θέλουμε να δημιουργήσουμε νέο λογαριασμό αρκεί να πατήσουμε το link "Sign up here" και θα μεταφερθούμε στην σελίδα δημιουργίας νέου λογαριασμού.

    <img src="screenshots/login.png" alt="Σύνδεση σε ήδη υπάρχων λογαριασμό" width="400">

### Ως Ιατρός:
1) Σύνδεση στον λογαριασμό: Οι ιατροί δεν μπορούν να δημιουργήσουν λογαριασμό και μόνο ο διαχειριστής του συστήματος μπορεί να δημιουργήσει λογαριασμό για αυτόυς. Έτσι οι γιατροί μπορούν μόνο να συνδεθούν σε ήδη υπάρχων λογαριασμό. Για να το κάνουν αυτό αρκεί να πατήσουν στο link "Login here" από την οθόνη εγγραφής στο σύστημα και θα μεταφερθούν στην οθόνη σύνδεσης που τους ζητείται να συμπληρώσουν τα πεδία με το σωστό username και κωδικό.

2) Πλοήγηση στην εφαρμογή: Μετά την επιτυχή σύνδεσή τους, μεταφέρονται στην αρχική οθόνη των ιατρών. Εκεί βλέπουν τις επιλογές για την πλοήγησή τους στην εφαρμογή.

    <img src="screenshots/doctor_home.png" alt="Πλοήγηση στην εφαρμογή" width="300">

3) Αλλαγή κωδικού: Για να αλλάξει ένας ιατρός τον κωδικό για τον λογαριασμό του μπορεί να πατήσει το link "Change Password" από την αρχική οθόνη του και θα μεταφερθεί στην αντίστοιχη οθόνη αλλάγης κωδικού. Εκεί μπορεί να συμπληρώσει το πεδίο με τον καινούργιο κωδικό και μετά να πατήσει το κουμπί "Change Password". Μετά θα εμφανίστεί αντίστοιχο μήνυμα αν η αλλαγή κωδικού έγινε επιτυχώς και ο ιατρός μπορεί να μεταφερθεί πίσω στην αρχική οθόνη πατώντας το link "Back to Home".

    <img src="screenshots/change_password.png" alt="Αλλαγή κωδικού" width="300">

4) Αλλαγή κόστους ραντεβού: Για να αλλάξει ο ιατρός το κόστος των ραντεβού του πρέπει να πατήσει το Link "Change Appointment Cost" που βρίσκεται στην αρχική οθόνη του και έτσι θα μεταφερθεί στην αντίστοιχη οθόνη. Στην οθόνη αλλαγής κόστους του ραντεβού ο ιατρός πρέπει να συμπληρώσει στο πεδίο το καινούργιο κόστος των ραντεβού του και μετά να πατήσει το κουμπί "Change Appointment Cost". Μετά θα εμφανίστεί αντίστοιχο μήνυμα αν η αλλαγή κόστους ραντεβού έγινε επιτυχώς και ο ιατρός μπορεί να μεταφερθεί πίσω στην αρχική οθόνη πατώντας το link "Back to Home". Αυτή η αλλάγη γίνεται αμέσως με την υποβολή της από τον ιατρό και εφαρμόζεται σε κάθε μελλοντικό ραντεβού του ακόμα και αν έχει γίνει ήδη κράτηση.

    <img src="screenshots/change_appointment_cost.png" alt="Αλλαγή κόστους ραντεβού" width="300">

5) Προβολή μελλοντικών ραντεβού: Για να δει τα μελλοντικά του ραντεβού ο ιατρός πρέπει να πατήσει το link "View Appointments" που βρίσκεται στην αρχική οθόνη. Μετά θα μεταφερθεί στην αντίστοιχη οθόνη που εμφανίζονται όλα τα μελλοντικά του ραντεβού. Συγκεκριμένα, φαίνονται η ημερομηνία, η ώρα, το όνομα και επώνυμο του ασθενούς και ο λόγος του ραντεβού. Μετά αν θέλει να γυρίσει στην αρχική οθόνη αρκεί να πατήσει το κουμπί "Back to Home".

    <img src="screenshots/doctor_view_appointments.png" alt="Προβολή μελλοντικών ραντεβού" width="500">

6) Αποσύνδεση ιατρού: Για να αποσυνδεθεί από τον λογαριασμό του ο ιατρός αρκεί να πατήσει το Link "Logout" στην αρχική οθόνη.

### Ως Διαχειριστής
Στο σύστημα υπάρχει δημιουργείται αυτόματα ο λογαριασμός του διαχειριστή κατά την δημιουργία του συστήματος και δεν υπάρχει τρόπος να δημιουργηθεί άλλος τέτοιος λογαριασμός.

1) Σύνδεση στον λογαριασμό: Για να συνδεθεί στον λογαριασμό του ο διαχειριστής αρκέι να πατήσει το Link "Login here" που βρίσκεται στην οθόνη εγγραφής. Μετά θα μεταφερθούν στην οθόνη εγγραφής όπου εκεί για να συνδεθούν πρέπει να βάλουν το σωστό username και κωδικο. Συγκεκριμένα το username είναι "admin" και ο κωδικός είναι "@dm1n".

2) Πλοήγηση στην εφαρμογή: Μετά την επιτυχή σύνδεσή του, μεταφέρεται στην αρχική οθόνη του διαχειριστή. Εκεί βλέπει τις επιλογές για την πλοήγησή του στην εφαρμογή.

    <img src="screenshots/admin_home.png" alt="Πλοήγηση στην εφαρμογή" width="300">
    
3) Δημιουργία ιατρού: Ο διαχειριστής για να δημιουργήσει λογαριασμό για έναν ιατρό αρκεί να πατήσει το link "Add Doctor" από την αρχική οθόνη. Μετά θα μεταφερθεί στην αντίστοιχη οθόνη όπου πρέπει να συμπληρώσει τα πεδία με τις αντίστοιχες πληροφορίες και να πατήσει το κουμπί "Add Doctor". Αν δημιουργηθεί ο λογαριασμός επιτυχώς θα εμφανιστεί αντίστοιχο μήνυμα. Επίσης, σε αυτή τη σελίδα εμφανίζονται οι υπόλοιποι λογαριασμοί των ιατρών που υπάρχουν στο σύστημα. Για να πάει πίσω στην αρχική οθόνη αρκεί να πατήσει το link "Back to Home". 

    ![add_doctor](https://github.com/LeftheriotisP/YpoxreotikhErgasia24_E19084_Leftheriotis_Panagiotis/assets/55356256/eedddcb3-d921-421c-b294-f262b1281e11)


4) Αλλαγή κωδικού ιατρού: Για να αλλάξει τον κωδικό σε έναν λογαριασμό ιατρού, ο διαχειριστής πρέπει να πατήσει το link "Change Doctor's Password" που βρίσκεται στην αρχική οθόνη. Έπειτα θε μεταφερθεί στην αντίστοιχη οθόνη που καλείται να συμπληρώσει τα πεδία με το username του συγκεκριμένου λογαριασμού που θέλει να αλλάξει κωδικό και τον καινούργιο κωδικό. Μετά πρέπει να πατήσει το κουμπί "Change Password" και θα εμφανιστεί αντίστοιχο μήνυμα αν η αλλαγή γίνει επιτυχώς. Για να πάει πίσω στην αρχική οθόνη αρκεί να πατήσει το Link "Back to Home".

    <img src="screenshots/change_doctors_password.png" alt="Αλλαγή κωδικού ιατρού" width="700">

5) Διαγραφή λογαριασμού Ιατρού: Για να διαγράψει τον λογαριασμό ενός ιατρού, αρκεί να πατήσει το link "Delete Doctor" από την αρχική οθόνη. Μετά θα μεταφερθεί στην αντίστοιχη οθόνη όπου πρέπει να συμπληρώσει το username του λογαριασμού και να πατήσει το κουμπί "Delete Doctor". Για ευκολία εμφανίζονται οι λογαριασμοί των ιατρών στο κάτω μέρος της σελίδας. Με την διαγραφή του λογαριασμού του ιατρού διαγράφονται και όλα τα ραντεβού που αφορούν τον συγκεκριμένο ιατρό. Για να πάει πίσω στην αρχική οθόνη αρκεί να πατήσει το Link "Back to Home".

    <img src="screenshots/delete_doctor.png" alt="Διαγραφή λογαριασμού ιατρού" width="700">

6) Διαγραφή λογαριασμού Ασθενή:  Για να διαγράψει τον λογαριασμό ενός ασθενή, αρκεί να πατήσει το link "Delete Patient" από την αρχική οθόνη. Μετά θα μεταφερθεί στην αντίστοιχη οθόνη όπου πρέπει να συμπληρώσει το username του λογαριασμού και να πατήσει το κουμπί "Delete Patient". Για ευκολία εμφανίζονται οι λογαριασμοί των ασθενών στο κάτω μέρος της σελίδας. Με την διαγραφή του λογαριασμού του ασθενή διαγράφονται και όλα τα ραντεβού που αφορούν τον συγκεκριμένο ασθενή. Για να πάει πίσω στην αρχική οθόνη αρκεί να πατήσει το Link "Back to Home".

    <img src="screenshots/delete_patient.png" alt="Διαγραφή λογαριασμού Ασθενή" width="500">

7) Αποσύνδεση διαχειριστή: Για να αποσυνδεθεί από τον λογαριασμό του ο διαχειριστής αρκεί να πατήσει το Link "Logout" στην αρχική οθόνη.

## Αναφορές

Κατά την ανάπτυξη της εφαρμογής χρησιμοποιήθηκαν οι διαφάνειες και τα παραδείγματα από το εργαστήριο του μαθήματος "Πληροφοριακά Συστήματα".

